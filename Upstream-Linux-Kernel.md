  # How To Update Latest Linux Kernel Version For Android Devices
 
# Indroduction
  ဒီတခါက ဘာအကြောင်းအရာလဲ ဆိုတော့ ကိုယ့်ရဲ့ Android Device အတွက် Build လိုက်တဲ့ Kernel မှာ Linux Kernel version ကို ဘယ်လို Update လုပ်မလဲ ဆိုတဲ့ အကြောင်းအရာပါ။ Linux Kernel release တဲ့ ပိုင်းမှာ (၄)မျိုး ကွဲပြားပါတယ် ( Prepatch, Mainline, Stable & Long Term ) ဆိုပြီး ရှိပါတယ်။ အသေးစိတ်ကိုတော့ ဒီမှာ လေ့လာကြည့်ပါ https://www.kernel.org/category/releases.html ပထမ tutorial မှာလည်း ကျွန်တော်ပြောခဲ့ပါတယ် Android မှာ သုံးတဲ့ Linux Kernel branch တွေက Long Term Support (LTS) branch တွေဖြစ်ပါတယ်။ Linux Kernel LTS branch တွေအများကြီး ရှိပါတယ်။ Android ဖုန်း အမျိုးအစားပေါ် မူတည်ပြီး သုံးတဲ့ Linux Kernel LTS branch တွေက မတူနိုင်ပါဘူး။ ဥပမာ အနေနဲ့ ပြောပြရရင် Nexus 5X မှာဆိုရင် [linux-3.10.y](https://git.kernel.org/pub/scm/linux/kernel/git/stable/linux-stable.git/log/?h=linux-3.10.y) ဆိုတဲ့ LTS branch ကိုသုံးပြီး၊ Google Pixel မှာဆိုရင် [linux-3.18.y](https://git.kernel.org/pub/scm/linux/kernel/git/stable/linux-stable.git/log/?h=linux-3.18.y) ဆိုတဲ့ LTS branch ကို သုံးပါတယ်။ ပြီးမှ အဲဒီ သက်ဆိုင်ရာ Linux kernel branch တွေကို အခြေခံပြီး အသုံးချပြီး Android ဘက်က Engineer တွေ သူတို့ရဲ့ Android Mobile Device အတွက် ကိုက်ညီမှုရှိအောင် ပြန် Modifed ခဲ့တဲ့သဘောပါပဲ။ ဒါကြောင့် ကိုယ့်ဖုန်းအတွက် Kernel source ယူရင် Android ဘက်က Engineer ပေးတဲ့ သက်ဆိုင်ရာဖုန်းအတွက် Kernel source တွေယူရပြီး၊ Linux kernel version update တွေ လုပ်ချင်ရင် မူရင်း kernel.org site ကနေ git. ကိုသုံးပြီး code တွေ merge ပြီး ကိုယ့်ဖုန်းအတွက် kernel version တွေ update လုပ်ပေးရမှာပါ။ နောက်တခုက Android ဘက်ကလူတွေက ဘယ်တော့မှ Linux kernel version တွေကို latest လုပ်မပေးပါဘူး၊ kernel source မှာ ပါလာတဲ့ built-in kernel version အမြဲနိမ့်ပါတယ်၊ ဥပမာ အနေနဲ့ ပြောပေးရရင် Nexus 5X မှာ linux-v3.10.73 နဲ့ default လာပါတယ်၊ ခုလက်ရှိ Latest က linux-v3.10.107 ပါ၊ အဲဒါကြောင့် ကိုယ်တိုင် လုပ်ပေးနိုင်ရင် အကောင်းဆုံးပါပဲ။ တချို့သော Android ဘက်က Developer တွေက ပြောကြပါတယ် Android ရဲ့ linux kernel branch က LTS ဖြစ်လို့ update မလုပ်လည်း ဘာပြဿနာမှ မရှိပါဘူး ရေရှည် Support နိုင်တဲ့ ဆိုတဲ့သဘောမျိုးကို ပြောကြပါတယ်။ မှန်တော့မှန်ပါတယ် ဒါပေမယ့်လည်း ကျွန်တော်ကတော့ အဲဒါကို သိပ်သဘောမကျပါဘူး၊ ပုံမှန် linux kernel update တွေ update လုပ်ရတာ သဘောကျပါတယ်။ ဒါကြောင့် အခု Tutorial မှာ git ကိုသုံးပြီး linux kernel site ကနေ ကိုယ့်ဖုန်းအတွက် Kernel version ကို ဘယ်လို update လုပ်မလဲ ဘယ်လို linux kernel Code(C Programming Code) တွေ ဘယ်လို merge လုပ်မလဲ ဆိုတာ ဆက်ရေးပါမယ်။ ဒီနေရာမှာ နည်းနည်း ပြောပြချင်ပါတယ် Linux kernel Repo က C နဲ့ ရေးပါတယ်၊ တကယ်တမ်း ကိုယ့်ဖုန်းအတွက် code တွေ merge ရင် အနည်းနဲ့ အများ "merge conflicts" တွေဖြစ်နိုင်ပါတယ်၊ အဲဒါကြောင့် conflicts တွေရှင်းနိုင်တဲ့ အရည်အချင်းတော့ ရှိရပါမယ်၊ အဲလိုမှ မရှင်းနိုင်ရင် Compiler ကနေ compile နေတဲ့အချိန် Terminal ကနေ error code တွေပြပေးပြီး Kernel image တွေ ထွက်မလာနိုင်တော့ပါဘူး၊ တနည်းအားဖြင့် ဒီအတိုင်းကြီးရှင်းတာထက် စာရင် C Programming Language ကို လေ့လာပြီး ကောင်းကောင်း နားလည်ထားရင် အကောင်းဆုံးပါပဲ။
